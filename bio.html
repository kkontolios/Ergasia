<main class="window">
    <h1>Biography</h1>
    Γεννημένος και μεγαλωμένος στο Ηράκλειο των Αθηνών, ο Dani Gambino ξεκίνησε να κάνει μουσική στην ηλικία των 16 ετών. Εν πρώτοις ηχογραφούσε χρησιμοποιώντας home studio εξολπλισμό, με αρχικό του σκοπό να μοιραστεί μουσική με γείτονες και φίλους. Το μέλλον όμως του επιφύλασσε πολύ περισσότερα.


Η τυχαία συνάντησή του με τον εμβληματικό DJ The Boy άλλαξε τα πάντα. Η πρώτη του single κυκλοφορία “Παιδί” οδήγησε σε ένα εντυπωσιακό ντεμπουτάρισμα στο ελληνικό rap game. Το single “Φέρμα” που ακολούθησε παγίωσε τον τίτλο του σπουδαίου ανερχόμενου ράπερ, που ήδη αρκετοί του προσέδιδαν, ενώ το “Winner” και τα υπόλοιπα singles που ακολούθησαν εκτιμήθηκαν για τον σκληρό και μελωδικό λυρισμό τους.


Το 2020 ταυτόχρονα με την δημιουργία της Elite Musik, ο Dani Gambino κυκλοφόρησε το πρώτο του μεγάλο hit “Έλα Πάρτο” με την συμμετοχή και πάλι του DJ The Boy, καταφέρνοντας να συγκεντρώσει 1 εκατομμύριο προβολές στο YouTube, να φτάσει στην θέση #6 στις τάσεις της πλατφόρμας και να σημειώσει περισσότερα από 500000 streams στο Spotify σε ελάχιστο χρονικό διάστημα. Η επιτυχία συνεχίστηκε με τα singles “Hooligan” και “Απατεών” να συγκεντρώνουν επίσης 1 εκατομμύριο προβολές το καθένα, όπως και σημαντικές θέσεις στις τάσεις, να μπαίνουν στα Top 50 και τα Top Viral 50 του Spotify, και στα Top 100 της IFPI.
Το ντεμπούτο “Τσιγάρα στα Βαλκάνια”, με 13 τραγούδια δυναμίτες, έβαλε τον Dani Gambino να στρογγυλοκάτσει στον θρόνο ενός εκ των κορυφαίων του είδους στην χώρα, ενώ η διαδικτυακή συναυλία παρουσίασης του album, την περίοδο της καραντίνας (αμφότερα με executive producer και ενεργό συμμετέχοντα σε κάθε επίπεδο τον DJ The Boy) κέρδισε τις εντυπώσεις ως ένα εκ των σημαντικότερων διαδικτυακών events μίας πάσχουσας από μακρόχρονη αποχή μουσικής σκηνής.
</main>